---
title: Biblioteche e Aule Studio
weight: 1
---

# Studio in Università e Ricerca di Testi

La Sapienza offre oltre 40 biblioteche (con quasi 3 milioni di testi disponibili), numerose aule studio e accesso gratuito a 170 banche dati online.

## Studio in Università

Tutte le biblioteche offrono un certo numeri di posti a sedere per poter leggere e studiare: è possibile trovare una mappa [qui](https://opac.uniroma1.it/SebinaOpacRMS/article/biblioteche-sapienza/biblioteche). Ogni studente Sapienza ha accesso a **tutte le biblioteche in tutte le sedi dell'università**. L'accesso potrebbe richiedere soltanto di **identificarsi**.

Non esiste, invece, un elenco preciso delle aule studio, ma anche esse si trovano in quasi ogni edificio dell'università.

## Ricerca di Testi

La Sapienza offre la possibilità di cercare tutti i testi disponibili gratuitamente agli studenti Sapienza attraverso [**MyEBSCO**](https://research.ebsco.com/c/2j64g6/search). È anche possibile accedere ad un'area riservata con le credenziali di Infostud, dove è possibile salvare le ricerche fatte e i testi trovati. Su MyEBSCO è possibile fare ricerche per titolo, per autore o anche per argomento.

1. Scrivi sulla barra di ricerca di MyEBSCO il nome del testo (nel caso di ricerche specifiche è bene inserire anche il nome dell'autore, per ridurre al minimo il numero di risultati trovati)
2. Se la ricerca va a buon fine, clicca su "**Opzioni accesso**" sotto al libro scelto

![screenshot di un esempio di ricerca](https://i.imgur.com/vXip7re.png)

3. Se vuoi consultarlo digitalmente, clicca **"Verifica la disponibilità in formato elettronico"** o "**Accedi alla Risorsa**": se disponibile online, ti verrà indicato dove trovarlo o verrai direttamente reindirizzato al sito dove si trova
4. Se il testo è disponibile in formato cartaceo nelle biblioteche Sapienza e vuoi consultarlo fisicamente (o la versione digitale non è disponibile), clicca su "**Vai al Catalogo**": verrai indirizzato alla pagina del testo sul sito [OPAC](https://opac.uniroma1.it/SebinaOpacRMS/.do), il catalogo dei testi presenti nelle biblioteche Sapienza. Qui potrai vedere in che biblioteche è disponibile: nel nostro esempio, "Learning Python" si trova nella biblioteca di Ricerca sociale, informatica e comunicazione; se dovesse essere disponibile in più biblioteche, seleziona quella che preferisci. Inoltre, **segnati sia il codice inventario sia il codice collocazione**. Infine, vai alla biblioteca scelta, richiedi un modulo di consultazione o prestito e inserisci i codici.

{{% hint warning %}}
<i class="fa-solid fa-triangle-exclamation" style="color: #FFD43B;"></i> **Attenzione**

Ripetiamo per chiarezza che **è possibile fare richiesta di un testo SOLO ED ESCLUSIVAMENTE nelle biblioteche in cui esso è disponibile!**
{{% /hint %}}

![screenshot della pagigna del libro](https://i.imgur.com/FWZb6K6.png)
