---
title: Voto di Laurea
---

# Calcolo del Voto di Laurea

Il voto di laurea viene deciso dalla Commissione di Laurea sulla base della prova finale, del giudizio dei relatori e del curriculum del candidato. Il voto è espresso in centodecimi (110) e si calcola come segue:

## Media Ponderata

La media ponderata dei voti degli esami (arrotondata alla seconda cifra decimale) fornisce il punteggio di entrata alla seduta di Laurea. La formula per calcolare la media ponderata è:

$$
\text{Media Ponderata} = \frac{\sum (\text{Voto Esame} \times \text{CFU})}{\sum \text{CFU}}
$$

Dove:
- \(\text{Voto Esame}\) è il voto ottenuto in ciascun esame
- \(\text{CFU}\) è il numero di crediti formativi universitari associati a ciascun esame

La media ponderata si trova anche su Infostud, andando su _Corso di Laurea > Esami > Statistiche_. Data la media ponderata, il voto di entrata è data dalla seguente proporzione:

$$
\text{Media Ponderata} : 30 = x: 110
$$

Dopo aver svolto il calcolo, arrotonda il risultato senza cifre decimali e avrai il tuo voto di entrata. Ad esempio, se la tua media ponderata è 28,50, la proporzione restituisce 104,5, che arrotondato ti darà un punteggio di entrata di 105. Se, invece, la tua media ponderata è 28,49, la proporzione restituisce 104,46, che equivale ad un punteggio di entrata di 104.

## Punteggio assegnato alla tesi

Alla tesi possono essere attribuiti fino a 5 punti, sulla base del parere del relatore e dell'esposizione di fronte alla Commissione. Nonostante altri corsi assegnino ulteriori punti per merito (dopo un certo numero di 30 e lode, dopo un Erasmus, ...), il Corso di FIlosofia e Intelligenza Artificiale __non ha alcun punteggio bonus__ oltre a quello dato alla tesi.

## Votazione Finale con Lode

La Commissione può decidere di assegnare la lode (110 e lode) per premiare risultati eccellenti. Questa decisione deve essere presa all'unanimità dalla Commissione.

